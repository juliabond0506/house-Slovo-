<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Будинок "Слово"</title>
    <link rel="stylesheet" href="css/main.css">
</head>
<body>
    <ul class="menu">
        <li class="active-link"><a href="#">Розстріляне відродження</a></li>
        <li><a href="./pages/leskurbas.html">Лесь Курбас</a></li>
        <li><a href="./pages/myhailsemenko.html">Михайль Семенко</a></li>
        <li><a href="./pages/mykolahvylovyi.html">Микола Хвильовий</a></li>
        <li><a href="./pages/mykolakulish.html">Микола Куліш</a></li>
        <li><a href="./pages/yogansenmike.html">Йогансен Майк</a></li>
    </ul>
    <hr>

    <h1>"Розстріляне відродження"</h1>

    <img src="./img/мешканці будинка слово.png" alt="Мешканці будинка слово">

    <p>Розстрі́ляне відро́дження (також Червоний ренесанс) — науково-просвітницьке, духовно-культурне та літературно-мистецьке покоління 20-х і 30-х років XX століття в УРСР, 
    яке дало високохудожні твори й здобутки у галузі літератури, філософії, живопису, музики, театру, кіно, освіти, науки та яке було знищене здебільшого під час великого терору.</p>

    <p>Доба «розстріляного відродження» — доба творчої особистості, яка вступила в конфлікт із тоталітарним режимом, хоча зовсім не мала наміру такого протистояння,
    і намагалася триматися осторонь будь-яких політичних проявів.
    Письменники «розстріляного відродження» не сприймали догм, які вимагали послуху, їм був притаманний крайній індивідуалізм.</p>

    <h2>Назва</h2>
    <hr>

    <p>Антологія «Розстріляне відродження» з'явилася з ініціативи й коштом Єжи Ґедройця у Бібліотеці паризької «Культури» 1959 року й донині залишається найважливішим джерелом з історії української літератури того періоду.
    Вона подає найкращі взірці української поезії, прози й есеїстики 1920-30-х років За десятиліття (1921–1931) українська культура спромоглася компенсувати відставання й навіть переважити на терені вітчизни вплив інших культур,
    російської зокрема (на 1 жовтня 1925 року в УСРР нараховувалося 5000 письменників).</p>

    <p>На думку дослідниці української літератури 1920-х років Ярини Цимбал «розстріляне відродження» було вдалою назвою для антології, але невдалою для всього покоління творчої інтелігенції.
    «Червоний ренесанс», на її думку, більш вдала метафора, оскільки це самоназва.
    Вперше вона з'явилася 1925 року, коли одночасно й незалежно один від одного вийшли книжка «Ренесанс української літератури» Олександра Лейтеса і поема «Заклик червоного ренесансу» Володимира Ґадзінського.
    Того ж року вийшов журнал «Нео-Ліф», у передмові до якого, також написаній Ґадзінським, зазначалося: «Для нас минуле — тільки засіб пізнання сучасності та майбутнього, корисний досвід та важлива практика при великій будові Червоного Ренесансу».</p>

    <h2>Літературні об'єднання</h2>
    <hr>

    <p>Головними літературними об'єднаннями були «Ланка» (пізніше «МАРС»), «Плуг», неокласики «Молодняк», «Західна Україна», ЛОЧАФ (об'єднання армії та флоту).
    Найвпливовішим був «Гарт», який пізніше був перейменований на «ВАПЛІТЕ» («Вільну Академію Пролетарської Літератури»).
    Саме ВАПЛІТЕ в особі Миколи Хвильового розпочала славетну літературну дискусію 1925—1928 рр. і перемогла в ній, довівши наявність і необхідність національної, специфічної української літератури, орієнтованої на Європу, а не на Росію.</p>

    <h2>Значення</h2>
    <hr>

    <p>Трагічна доля покоління 1920-1930-х років демонструє всю силу українського духу, його творчий потенціал, необхідність свого шляху й незалежності від впливу інших культур.
    Культурний розвиток проходив за умов повної ідеологізації всього суспільства, масових репресій, переслідувань інакодумців, особливо інтелігенції.
    Політика українізації замінялася поверненням політики русифікації.
    Найхарактернішою рисою, притаманною культурі УСРР тих років, була її заідеологізованість.
    Культурні зрушення, що відбувалися в СРСР протягом довоєнних п'ятирічок, у тому числі оволодіння грамотою мільйонами, формування нової генерації інтелігенції, розвиток науки, літератури, мистецтва — більшовицька партія розглядала як складові так званої культурної революції,
    основним змістом якої вона вважала утвердження марксистського світогляду, подолання впливу несумісних з ним ідеологій.
    Монополізувавши право на істину, сталінське керівництво нав'язувало суспільству надзвичайно убоге розуміння культури, звівши все багатство й розмаїття її функцій до обслуговування політичних цілей ВКП.
    Ця обставина справила негативний вплив на культурні процеси в Україні, ускладнивши та спотворивши їх.</p>







    








</body>
</html>