<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Лесь Курбас</title>
    <link rel="stylesheet" href="../css/leckurbas.css">
</head>
<body>

    <ul class="menu">
        <li><a href="../index.html">Розстріляне відродження</a></li>
        <li class="active-link"><a href="#">Лесь Курбас</a></li>
        <li><a href="../pages/myhailsemenko.html">Михайль Семенко</a></li>
        <li><a href="./mykolahvylovyi.html">Микола Хвильовий</a></li>
        <li><a href="./mykolakulish.html">Микола Куліш</a></li>
        <li><a href="./yogansenmike.html">Йогансен Майк</a></li>
    </ul>
    <hr>

    <h2>Лесь Курбас</h2>

    <p>Лесь Ку́рбас (повне ім'я — Олександр-Зенон Степанович Курбас; 25 лютого 1887, Самбір, Королівство Галичини та Володимирії, Австро-Угорщина — 3 листопада 1937, Сандармох, Карельська АРСР, РРФСР, СРСР)
    — український режисер, актор, теоретик театру, драматург, публіцист, перекладач.
    Представник розстріляного відродження. Народний артист УРСР (1925).Засновник театру «Березіль». Жертва сталінських репресій.</p>

    <h2>Біографія</h2>
    <hr>

    <div class="container">

        <img src="../img/Les_Kurbas_Portrait.jpg" alt="Лесь Курбас">

        <p>Народився 25 лютого 1887 року в місті Самбір (Самбірський повіт, Королівство Галичини та Володимирії, Австро-Угорщина, нині — Самбірський район, Львівська область, Україна)
        у родині акторів галицького театру Степана та Ванди Курбасів (за сценою Яновичі).
        Батько його, хоча й був мандрівним українським актором, проте і в бідності своїй прагнув дати Олександрові добру освіту.
        Навчався в Тернопільській гімназії, потім — у Львівському університеті, де брав активну участь у боротьбі за українізацію університету.
        На знак протесту проти політики полонізації перевівся до Віденського університету, де навчався на філософському факультеті та слухав лекції зі славістики.
        Закінчив драматичну школу при Віденській консерваторії.
        Повернувшись на Галичину, почав працювати в театрі Гната Хоткевича, через півроку — у «Руській бесіді», в складі якої свого часу виступали Лесеві батьки. <br>
        Лесь Курбас і «березольці» знайшли свого драматурга, п'єси якого були співзвучні їхнім естетичним засадам.
        Таким драматургом став Микола Куліш. Першою його п'єсою, що побачила світло рампи на сцені театру «Березіль», стала «Комуна в степах» (Київ).
        Творча співпраця тривала і в Харкові.
        Кульмінація здобутків Курбаса пов'язана з драматургом Миколою Кулішем (1892—1937) і художником Вадимом Меллером (1884—1962).
        У Києві «Березіль» мав під своїм крилом майстерні, плинні півавтономні одиниці.
        У Харкові все було під одним дахом і під одним проводом — Курбасовим.
        У театрі діяв мюзик-хол (спектаклі «Шпана», «Алло на хвилі», «Чотири Чемберлени»), агітпроп.
        Було підготовлено серію «Костюмовані історії» (спектаклі «Жакерія», «Сава Чалий», «Король бавиться», «Змова Фієско»).
        П'єси Миколи Куліша «Народний Малахій», «Мина Мазайло» не знайшли розуміння в радянських критиків. Проти Леся Курбаса були висунуті звинувачення в «похмурості», викривленні оптимістичної радянської дійсності.
        Багато чого з творчих пошуків Курбаса не розумілося широкими масами глядачів.
        Це стосується і його вистави «Маклена Граса», яка досягає справжньої філософської глибини.
        Але незважаючи на несприятливу для творчості атмосферу нерозуміння, недоброзичливості, Лесь Курбас не занепадав духом, він до останньої можливості вів боротьбу з поширеними в той час тенденціями спрощенства,
        вульгаризації мистецтва. Опоненти ж щонайменшу невдачу Леся Курбаса завжди розцінювали як цілковитий провал театру.
        5 жовтня 1933 року Колегія Наркомосу УСРР ухвалила звільнити Курбаса з посади художнього керівника і директора театру «Березіль». У протоколі засідання підкреслено, що Курбас займав «позицію українського націоналіста»,
        а театр «не зміг зайняти відповідне місце в створенні українського радянського мистецтва».
        З усіх акторів театру на засіданні в захист Курбаса виступили тільки четверо: Іван Мар'яненко, Йосип Гірняк, Борис Балабан і Роман Черкашин.
        6 жовтня 1933 року Курбас поїхав до Москви.
        Кілька місяців працював постановником Малого театру та ставив «Короля Ліра» за Вільямом Шекспіром у Соломона Міхоелса в Московському державному єврейському театрі на Малій Бронній.</p>

    </div>

    <h2>Арешт та страта</h2>
    <hr>

    <div class="container">

        <img src="../img/Curbas_akt.jpg" alt="Акт засудження Леся Курбаса">

        <p>25 грудня 1933 року Курбас був заарештований і ув'язнений за звинуваченнями в участі у контрреволюційно-терористичній Українській військовій організації і за намір убити другого секретаря ЦК КП(б)У Павла Постишева.
        Після тривалих «допитів» 10 березня Курбас підписав протокол про те, що він є «контрреволюціонером».
        На початку березня 1934 року його перевезли до в'язниці у Харків.
        9 квітня 1934 року суд у Харкові, ґрунтуючись на отриманих під час слідства «зізнаннях», засудив Курбаса до 5 років ув'язнення у ВТТ.
        Покарання відбував на будівництві Біломорсько-Балтійського каналу. В таборі неподалік від робітничого селища Медвежа Гора (нині місто Медвеж'єгорськ, Карелія, РФ) поставив кілька п'єс у театрі для вільнонайманих працівників.
        У 1936 року був переведений до Соловецького табору особливого призначення.
        Там він створив театр і поставив «Аристократів» Миколи Погодіна та «Учня диявола» Бернарда Шоу.
        Наприкінці 1936 року був етапований на острів Анзер, де також був театр. Курбас поставив у ньому «Маленькі трагедії» Олександра Пушкіна.
        Рішенням окремої трійки 9 жовтня 1937 року особлива трійка Управління НКВД Ленінградської області РРФСР засудила одним списком до смерті 1825 осіб, які утримувалися у Соловецькому таборі, у їх числі Курбаса.
        Курбас був розстріляний 3 листопада 1937 року в урочищі Сандармох.
        У рівненському часописі «Волинь» у березні 1942 року стверджували, що «режисер найкращого свого часу театру в Україні „Березіль“ працює десь перевізником на річці коло Мурману».
        Вдові Курбаса Валентині Чистяковій на її офіційний запит, надіслали свідоцтво від 16 травня 1961 року, де стверджувалося, що її чоловік помер 15 листопада 1942 року від крововиливу в мозок.
        Ухвалою Військового трибуналу Північного військового округу від 31 січня 1957 року справу стосовно Курбаса припинено через відсутність складу злочину.
        19 квітня 1957 року президія Харківського обласного суду переглянула справу за обвинуваченням Курбаса і анулювала Постанову Судової трійки при Колегії ГПУ СРСР від 9 квітня 1934 року щодо нього.
        Похований видатний режисер у Харкові на 13 цвинтарі, де у 1993 році встановлено пам'ятник-пантеон родині Курбасів, куди було привезено землю з Соловців, поруч з похованнями матері Ванди Яновичевої
        і дружини Валентини Чистякової.</p>

    </div>
    
</body>
</html>