<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Микола Хвильовий</title>
    <link rel="stylesheet" href="../css/mykolahvylovyi.css">
</head>
<body>

    <ul class="menu">
        <li><a href="../index.html">Розстріляне відродження</a></li>
        <li><a href="../pages/leskurbas.html">Лесь Курбас</a></li>
        <li><a href="../pages/myhailsemenko.html">Михайль Семенко</a></li>
        <li class="active-link"><a href="#">Микола Хвильовий</a></li>
        <li><a href="../pages/mykolakulish.html">Микола Куліш</a></li>
        <li><a href="../pages/yogansenmike.html">Йогансен Майк</a></li>
    </ul>
    <hr>

    <h2>Михайло Хвильовий</h2>

    <p>Мико́ла Хвильови́й (справжнє ім'я Фітільов Микола Григорович; літературні псевдоніми Юлія Уманець, Стефан Кароль, Дядько Микола)
    (1 [13] грудня 1893, Тростянець, Охтирський повіт Харківської губернії — 13 травня 1933, Харків)
    — український прозаїк, поет, публіцист, політичний діяч, один з основоположників пореволюційної української прози.
    Один з найвідоміших представників розстріляного відродження, ідейний натхненник гасла «Геть від Москви!».</p>
    
    <h2>Біографія</h2>
    <hr>

    <div class="container">

        <img src="../img/MykolaHvylovyukraine.jpg" alt="Микола Хвильовий">

        <p>Народився в селищі Тростянець на Харківщині (нині Сумська область, Україна, тоді Охтирський повіт, Харківська губернія, Російська імперія) у родині вчителів.
        Батько, Григорій Олексійович Фітільов, був із дворян, у повсякденний час, як писав сам Хвильовий рос. «в высшей степени безалаберным человеком» і п'яницею.
        Розмовляв російською, і саме завдяки йому хлопець «рано перечитав російських класиків, добре познайомився із зарубіжними — Дікенсом, Гюґо, Флобером, Гофманом».
        Навчався у початковій школі в селі Колонтаєві, де вчителювала його мати, Єлизавета Іванівна (до шлюбу Тарасенко),
        потім продовжив навчання в Охтирській чоловічій гімназії, яку був змушений залишити через участь у «так званому українському революційному гуртку», а згодом в Богодухівській гімназії,
        звідки був виключений за зв'язки з соціалістами під час революційних заворушень.
        Підлітком мандрував у пошуках заробітку Донбасом і півднем України. Пізніше працював слюсарем у ремісничій школі, у канцелярії волосної управи села Рублівки, брав участь у роботі місцевої «Просвіти».
        Від 1916 року — учасник Першої світової війни. Вишкіл в окопах війни, громадянська війна сформували в ньому переконаного більшовика.
        На чолі повстанського загону, який він організував наприкінці 1918 року на Харківщині, воював проти гетьманців, німців, дроздовців, армії УНР.
        У редакції журналу «Всесвіт» (зліва): Олександр Довженко, Кость Гордієнко, Микола Хвильовий (Харків, 1925)
        У квітні 1919 року вступив до КП(б)У. Цього ж року одружився з учителькою Катериною Гащенко, вона йому народила дочку Іраїду, але цей шлюб швидко розпався через зраду з боку Хвильового[7].
        На початку 1921 року їде «завойовувати» столицю — Харків. Працював слюсарем на заводі. Одружився з Юлією Уманцевою, яка мала дочку від першого шлюбу — Любов, її Хвильовий приймав як рідну і ніжно називав Любистком.
        Того ж року почав друкуватися в газетах і журналах, в альманахах «Штабель», «На сполох».
        Активно заявив про себе, як один із організаторів літературно-художнього життя, член-засновник багатьох тогочасних літературних організацій: спочатку «Гарт» (1923); саме в нього зародилась ідея створення напівофіційної студії «Урбіно»,
        що збиралась у нього ж на квартирі і була прообразом ВАПЛІТЕ (1924); потім були ВАПЛІТЕ (1926) (віцепрезидент), ВУСПП (1927), «Пролітфронт» (1930).У 1920-ті роки повністю підтримував і впроваджував у життя політику «українізації»,
        виступав проти русифікаційного і «просвітянського» векторів розвитку української радянської культури.
        1925 року в газеті «Культура і побут», редактором якої був Василь Еллан-Блакитний, Хвильовий опублікував статтю «Про „сатану в бочці“, або про графоманів, спекулянтів та інших просвітян»,
        якою фактично зініціював літературну дискусію 1925—1928 років.
        До кінця 1925 року опублікував книгу памфлетів під назвою «Камо грядеши?», а в 1926 — «Думки проти течії»; того ж року в газеті «Культура і побут», додатку до газети «Вісті ВУЦВК»,
        надрукував наступну серію памфлетів «Апологети писаризму». Своєрідним продовженням цих памфлетів стала знаменита стаття «Україна чи Малоросія?», яка, однак,
        за життя автора так і не з'явилася друком. У цих творах автор висловив вимогу перед новою українською літературою припинити наслідувати Москву й орієнтуватися на «психологічну Європу».
        Вважав, що на зміну провідній ролі Європи в культурному процесі має прийти «євразійський Ренесанс», у якому провідну роль відводив новій українській культурі.
        З позицією Хвильового солідаризувались українські націонал-комуністи, літературна група «неокласиків» на чолі з Миколою Зеровим та широкі кола національно свідомої української інтелігенції.
        Влітку 1926 року, у розпал літературної дискусії, з'явилася друком перша частина роману «Вальдшнепи», де його персонажі, так само невтомно полемізуючи, дошукуються відповідей на найгостріші питання доби, порушують болючі проблеми національного буття,
        національно-культурного відродження України, осмислюючи непрості уроки революції. Проте саме ці роздуми зазнали нищівної критики.
        Незважаючи на це, Хвильовий пристрасно заперечував так званий масовізм, профанацію мистецтва, зведення його до ролі ідеологічного обслуговування партійної й державної політики, наголошував на необхідності позбутися залежності від «російського диригента»,
        адже для більшості тогочасних літераторів було властиве намагання копіювати готові форми і художні засоби російської літератури.
        Хвильовий вважав таке безглузде копіюванням раболіпством, яке ніколи не дасть справді високохудожнього твору.</p>
    
    </div>

    <h2>Загибель</h2>
    <hr>

    <div class="container">

        <img src="../img/Похорони_Хвильового.jpg" alt="Похорони Миколи Хвильового">

        <p>Навесні 1933 року письменник разом з Аркадієм Любченком побував на Полтавщині, де на власні очі бачив трагедію Голодомору.
        З цієї подорожі повернувся фізично й морально розбитим. В атмосфері шаленого цькування, можливо, передчуваючи наближення тотального терору,
        після арешту свого приятеля письменника Михайла Ялового на знак протесту проти початку масових репресій проти української творчої інтелігенції 13 травня 1933 року в Харкові,
        у будинку письменників «Слово», покінчив життя самогубством.
        Смерть Хвильового стала символом краху ідеології українського націонал-комунізму й кінця українського національного відродження 1920–1930-х років.
        Твори та ім'я Хвильового залишалися забороненими аж до останніх років існування тоталітарного режиму в Україні.</p>

    </div>

</body>
</html>