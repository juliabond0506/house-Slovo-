<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Майк Йогансен</title>
    <link rel="stylesheet" href="../css/yogansenmike.css">
</head>
<body>
    
    <ul class="menu">
        <li><a href="../index.html">Розстріляне відродження</a></li>
        <li><a href="../pages/leskurbas.html">Лесь Курбас</a></li>
        <li><a href="../pages/myhailsemenko.html">Михайль Семенко</a></li>
        <li><a href="../pages/mykolahvylovyi.html">Микола Хвильовий</a></li>
        <li><a href="../pages/mykolakulish.html">Микола Куліш</a></li>
        <li class="active-link"><a href="#">Йогансен Майк</a></li>
    </ul>
    <hr>

    <h2>Майк Йогансен</h2>

    <p>Мáйк Йога́нсен, справжнє ім'я Михáйло Герва́сійович Йога́нсен (16 (28) жовтня 1895 , Харків  — 27 жовтня 1937 , Київ ) — український поет, прозаїк доби «Розстріляного відродження».
        Також — перекладач, критик, лінгвіст, сценарист. Один із засновників літературного об'єднання ВАПЛІТЕ.
        Жертва сталінських репресій.</p>

        <h2>Біографія</h2>
        <hr>

    <div class="container">

        <img src="../img/Maik_Johansen.jpg" alt="Майк Йогансен">

        <p>Народився 16 (28) жовтня 1895 року в Харкові у родині вчителя німецької мови, батька, вихідця з Латвії (в окремих матеріалах є свідчення про його шведське чи норвезьке походження, які він сам й поширював, ймовірно, він мав радше данське походження судячи з форми прізвища); матір його ж — Ганна Федорівна Крамаревська зі старобільських козаків. Середню освіту здобув у Третій харківській чоловічій гімназії, де навчався разом із майбутніми російськими поетами-футуристами Григорієм Пєтніковим та Божидаром та українським географом Юрієм Платоновим.
        Закінчив історико-філологічний факультет Харківського Імператорського університету (1917), де спеціалізувався на вивченні латини.
        1918 року Йогансен під враженням від Радянсько-української війни та кривавих розправ денікінців у Харкові, за його власним свідченням, «поклав різку лінію у світогляді і пристав до марксівського». Відтоді почав писати вірші українською.
        1921 року зближується з Василем Елланом-Блакитним, Миколою Хвильовим, Володимиром Сосюрою та іншими харківськими письменниками. Разом із ними став фундатором Спілки пролетарських письменників «Гарт» (1923).
        В цей час працює редактором на ВУФКУ, звільняється з роботи після переїзду організації з Харкова до Києва восени 1926 року.
        1925 року із групою колег вийшов із «Гарту» і заснував літературне об'єднання Вільна академія пролетарської літератури (ВАПЛІТЕ).
        Після вимушеного саморозпуску організації в січні 1928 року ініціював створення «Техно-мистецької групи А» (1928—1931). Разом з учасниками цієї групи видавав «Універсальний журнал».
        З ідеї Йогансена народився також позагруповий альманах «Літературний ярмарок» (1928—1930). Пізніше вступив до Спілки радянських письменників України (1934).</p>

    </div>

    <h2>Арешт та страта</h2>
    <hr>

    <div class="container">
        <img src="../img/майк.jpg" alt="Майк Йогансен">

        <p>18 серпня 1937 року заарештований співробітниками НКВС у своїй харківській квартирі в будинку «Слово».
        На допитах не приховував своїх політичних поглядів: «В бесідах з Епіком, Вражливим я говорив, що Остап Вишня — ніякий не терорист.
        Що саджають людей безвинних у тюрми. Я стверджував, що арешти українських письменників є результатом розгубленості й безсилля керівників партії і Радянської влади».
        <br>24 жовтня 1937 року Йогансену пред'явлено обвинувальний висновок: «З 1932 року брав участь в антирадянській націоналістичній організації, яка ставила своєю метою повалення радянської влади методами терору
        й збройного повстання, завербував чотири особи для участі в повстанні, погодився особисто взяти участь у виконанні теракції проти керівників компартії і радянського уряду».
        Розглянувши на закритому засіданні 26 жовтня 1937 року судово-слідчу справу Михайла Йогансена, Військова Колегія Верховного Суду СРСР винесла вирок: «Йогансена М. Г. засудити до вищої міри кримінального покарання
        — розстрілу з конфіскацією всього майна, що належить йому особисто. Вирок остаточний і на підставі Постанови ЦВК СРСР від 1 грудня 1934 року підлягає негайному виконанню».
        <br>27 жовтня 1937 року Йогансена розстріляно в тюрмі НКВС у Києві. Символічна могила письменника міститься на Лук'янівському цвинтарі.
        Як свідчать архівні документи, тіло було таємно поховане у Биківнянському лісі.
        <br>20 березня 1958 року реабілітований.</p>

    </div>

</body>
</html>